---
title: 农民工，搬砖打灰工地中
date: 2022-05-06 00:00:00
updated: 2022-05-06 00:00:00
---

# 农民工，搬砖打灰工地中
作者|南极洲

烈日黄沙迷人眼，雨啸风号上吊篮。

星辉下班惊犬吠，晨起赶工扰鸡眠。

形似旧制包身奴，偷慕当年蟹工船。

大小城市万千楼，砖砖瓦瓦血与汗。

力尽春秋至年关，忽闻发薪越明年。

“尔等报酬尚周转，暂用白酒抵工钱。”

而立入行逾花甲，官人心善令归田。

中流击水三十载，临别一览大观园。

购物中心人声沸，金融大厦入云巅。

昔我往矣沙石木，今我来思锦花繁。

心潮澎湃阔步入，满身泥浆保安拦。

“民工快递外卖员，禁入正门污人眼。”

呜呼！纵有广厦千万间，难庇工人兄弟俱欢颜。风云变幻岿如山。

自古皆云田园风光好，而今更有百元养天年。
